---
layout: post
title: Dags att flytta in i Norrsken House!
author: per
locale: sv
list_cover: norrsken-house.jpg
og_image: /assets/images/blog/norrsken-house.jpg
---

Som vi väntat! Nu tar vi allt pick och pack och promenerar bort till vårt nya hem [Norrsken House](http://www.norrskenfoundation.org/norrskenhouse/) som idag öppnar upp i BETA-läge. I och med detta tackar vi [Universum Group](http://universumglobal.com) för att vi fått sitta i 6 månader på ert inspirerande kontor på Jakobsbergsgatan 22 i Stockholms absoluta epicenter. Tack för alla hejarop, kaffestunder och härliga kalas - och inte minst för att ni varit så bra ambassadörer för vår verksamhet.

![Norrsken House](/assets/images/blog/norrsken-house.jpg)

För er som är nyfikna på vårt nya hem kan vi berätta att Norrsken House är byggt i en gammal spårvagnshall på 2400 kvm och kommer rymma totalt 300 personer när det är fullbelagt. Det är inte ett traditionellt kontorshotell utan profilerar sig som Europas största hubb för entreprenörer som använder teknik för att påverka samhället till det bättre. De som ligger bakom Norrsken House har bakgrund inom tech startups och ämnar driva Norrsken House i samma anda.

Utrymmena är designade med utgångspunkt i den senaste forskningen kring produktiva arbetsplatser - med olika miljöer för olika typer av arbete. Här finns ett dynamiskt öppet kontorslandskap, publikt café, tyst bibliotek, 8 telefonrum, 29 grupprum, lekrum för barn, en inspelningsstudio och eventytor. Just Arrived kommer ha en “home base” där ni alltid kan hitta någon från vårt team.

Med 14 personer nu anställda är Just Arrived den största organisationen som kommer husera i Norrsken House.

<div style="display:inline-block;">
  {% include social/facebook_btn.html href=page.url %}
</div>
<div style="display:inline-block;float:right">
  {% include social/twitter_btn.html href=page.url text="@JustArrivedSE flyttar in på Norrsken House " %}
</div>

---

_**Just Arrived** erbjuder företag möjligheten att enkelt, snabbt och säkert kunna anlita nyanlända där Just Arrived fungerar som arbetsgivarpart. Vi är en digital plattform som bygger levande CVn för nyanlända och bidrar till att förenkla integrationen och möjligheten till en första riktig fast anställning. Vi är ett icke-vinstdrivande företag ägt av fyra stiftelser: Norrsken Foundation, Lars-Henrik Friis Molin Foundation och Avito-grundarnas ännu icke-namngivna stiftelse. Vi påbörjade arbetet under den stora flyktingvågen under 2015 och har sedan dess byggt Just Arrived tillsammans med ett community på drygt 40 företag och 180 människor som har arbetat pro-bono i allt från design och teknik till juridik och pr. Idag är vi 14 anställda i det snabbt växande, icke vinstdrivande, aktiebolaget och har fler än 80 företag som använder vår tjänst kontinuerligt._

_**Norrsken Foundation** är en svensk effektiv altruism-stiftelse grundad 2016. Stiftelsen är baserad i Stockholm och finansieras av sin grundare Niklas Adalberth, en av grundarna av IT-företaget Klarna. Stiftelsen är inte vinstdrivande och syftar till att stödja företag och organisationer som bedöms kunna ha positiv inverkan på samhället. Verksamheten har tre inriktningar: ett "labb", en företagsinkubator och teknikhubben "Norrsken House". Labbet syftar till att utveckla projekt som saknar förutsättningar för att klara sig kommersiellt medan företagsinkubatorn stödjer företag med en mindre andel pengar. Norrsken House håller för närvarande på att byggas i Stockholm och ska rymma 300 sociala techentreprenörer. (Källa: [Wikipedia](https://sv.wikipedia.org/wiki/Norrsken_Foundation))_
